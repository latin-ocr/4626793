„46-

Hunc locum Vesparum in comparationem· vocare licet: ·

ἀλλ’ ὥς τάχιστα στῆθι τάσδε τὰς δετὰς Vesp. 1361
λαβοῦσ’ ἵν’ αὐτὸν τωθάσω νεανιεέῶς
οἷ’ως ποθ’ κ. τ. λ.

Philoclen scortum abdere studet. His autem versibus spectatoribus
quomodo filium ludibrio habere velit exponit.

In utroque ludo haec observari possunt. Poeta utrique scaenae
explicationem eorum, quae nunc essent agenda, praemisit. Non
iam auditores suspenso animo exspectant, quid Megarensis vel
Philocleo acturi sint, immo tollit poeta exspectationem.

Inspiciamus Equitum prologum. Vernae spectatoribus ex-
posuerunt, quomodo res se habeant in domo Populi: calamitatis
auctorem esse Cleonem. Remedium quaerentes oracula perlegerunt,

ecce inveniunt :

ἀλλαντοπώλης ’ἐσθ’ ὅ τοῦτον ἐξελῶν. Equ. 143
ᾗᾶλλαποπώληςς ὦ Πόσειδον τῆς τέχνης.
** φέρε ποῦ τὸν ἄνδρα τοῦτον ἕξευρήσομενς

ζητῶμεν αὐτόν. - ἀλλ’ ὁδὶ προσέρχεται.

Quid? nonne totius fabulae argumentum his paucis poeta prodit?
Tollit igitur hic quoque exspectationem nec id inconsulto. Specta-
tores ex sola scaenicarum imaginum varietate ac pulchritudine
voluptatem commode percipere debebant nulla· exspectatione agi-
tati et exempto metu, qui proprius fuit tragoediae, id maxime
persequentes oculis, qua via poeta actionem ad finem praedictum
conduceret.¹)

Sed redeamus ad trimetros. Versus, qui talem quam dixi
argumenti· pronuntiationem continent non mirum est poetam et
graviore pondere recitari voluisse et diligentius conformasse. Quod
cum iam in trimetris supra allatis observari possit, ex ceteris magis
elucebit exemplis, quae nunc proferam.

 

1) Eadem res est, si poeta certamina instituit velut in Equitibus Cleonis
et botularii, in Ranis Aeschyli et Euripidis, quorum certaminum exitum
eventumque nemo est quin praevideat. Noluit poeta exspectationem sus·
pendere.

