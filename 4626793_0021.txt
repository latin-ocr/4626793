Pars prima.

De trimetris indissolutis in usum parodiae adhibitis,

 

caput primum: De parodia tragica.

In huius partis capite primo de illis trimetris iambicis agamus,
quos indissolutos Aristophanes conformavit, ut tragici generis
dicendi imitatione risum moveat. Exempla inveniuntur permulta,
sed in singulis tractandis nova oritur quaestio, quae primo obtutu
non levis momenti esse videtur, quosnam illorum versuum ex ipsis
tragoediis poeta petiverit, cum, si omnino non sunt Aristophanis
sed tragici alicuius, non sit mirabilis forma elegantissima.

Iam supra attuli Acharnensium versum 12
πῶς τοῦτ’ ’ἑσεισὲ μου δοκεῖς τήν καρδίαν,-
Antecedit versus
*ὃ δ’ (sol. ὃ κῆρυξ) ἀνεῖπεν ,,εἴσ·αγ’ ὦ Θέογνι τὸν χορόν“.
Nonne multo magis ridenda res fiet, si ipsius Theognidis ponemus
esse versum 12? Certe, sed tacent scholia. Itaque de hoc versu
nihil statuendum est.

Fingamus ve'ro scholiastam aliquem adnotavisse ex hac vel
illa Theognidis fabula hunc versum petitum esse, iam porro mihi
esset quaerendum, cum scholiorum in talibus discernendis fidem
incertam esse viri dd. docuissent ¹), utrum fides scholiastae habenda
esset necne.

Mittamus igitur totam hanc quaestionem, quam eo magis
mittere mihi liceat, cum hoc loco meum non sit demonstrare unde
Aristophanes indissolutos illos trimetros petiverit, sed quo consilio
adhibuerit.

2.
’ Lamachus, de quo iam supra egi (cf. pg.12), non solum ad-
versus Dicaeopolim tragicam personam agit, sed etiam in Achar-
nensium exodo. Vulneratus in scaenam apportatur miserabiliterque

 

1) W. Passow, de Aristophane defendendo, pars 11„ de fide scholiorum.

Hirschbergi 1898. ,

 

