Quid intersit inter artem, qua iambicum trimetrum acata-
lecticum composuerint lyrici poetae, et licentiam, quam sibi sump-
serint comici, quam licentiam maximam dicas si admirabilem respe-
xeris regularum multitudinem observatarum in trimetris tragicorum,
ex Porsonis temporibus usque ad nostram aetatem viri dd. quaerere
ac demonstrare non sunt gravati, atque inter alios de usitatissimo
illo apud Graecos versuum genere optime meriti sunt Carolus
Fridericus Muellerus l) nec non Iohannes Rumpelius.2) Intentissima
enim cura hi viri dd. tragicorum trimetros, Rumpelius lyricorum
et Aristophanis quoque versus , pervestigaverunt, quaesiverunt
regulas exceptionesve metricas, numeraverunt tribrachos dactylos
anapaestos, invenerunt rationem hanc: singulae insunt solutiones
, (quo nomine tribrachos dactylosque comprehendunt hi viri dd.) in
lyricorum versibus 17-18, in Sophoclis vv. 16, in Aeschyli vv. 13,
in Euripidis vv. 405, in Aristophanis vv. 2—3.

Accedit vero, quod attinet ad Aristophanem, anapaestorum
quos cyclicos nominare placuit viris dd. larga multitudo, ut in
Aristophane haec potius ratio sit instituenda: insunt in 8188 tri-
metris iambicis, qui exstant in fabulis Aristophaneis nobis servatis,
ut utar numeris, quos offert Rumpelius 1. 1., tribrachi 2625, dactyli
1465, anapaesti 3779 numer03 solutiones igitur metri 7869 in
versibus 8188, singulae in versibus 1,04 fere.

Paucos exstare versus AristophaneOS, qui nullum contineant
pedem solutum, ex hac ratione satis superque apparet, Nonne eo

 

1) C. 1⁴¹. Mueller, de pedibus solutis in dialogorum senariis Aeschyli,
Sophoclis, Euripidis Berol. 1866.

2) ,Iohannes Rumpel, Die auflosungen im trimeter des Euripides. Philol.
tom. XIV. pg. 407 ss.; Die nullosungen im trimeter des Aeschylus und Sopho-
cles. Philol. tom. XXV. pg. 54 ss.; Der trimeter des Aristophanes. Philol.
tom. XXVIII. pg. 599 ss.

