-34-

omnino non solutos inspeximus, qui non fortuito sed certo quodam
consilio trimetris artis minoris inserti erant, atque falso iudicasse
eum, qui Rumpelii nisus comparatione (v. pg. 7) Aristophanis artem
metricam vituperaverit, iam nunc intellegi potest. Quonam se
abdiderunt solutiones et anapaesti cyclici, quorum ille in singulis
fere versibus singulos dixit inesse?

Velim quaestio instituta eo nos ducat, ut paulo rectius ac
iustius de comicorum arte metrica iudicemus. Tragoediae sane
sollemnitas et argumentum postulant, ut graviter placideque metrum
iambicum incedat, rarissime agitatum solutionibus. Quid vero
Euripidis Cyclops docet? Iam audias G. Hermannum, qui 111
praef. ad Eur. Cycl. pg. XIV hanc legem observatam esse dicit,
„ut tragicamm personarum oratio nihil ab severitate tragicorum
numerorum discedat, quae autem satyri similesque satyrorum per-
sonae loquuntur, in iis et longae . . . quinti pedis syllabae et ana·
paesto locus concedatur.“ Quid? ltcentiane fuit, quam 111 hac
fabula componenda Euripides, Aristophanes in componendis
comoediis sibi indulserunt? Immo postulabat poesis comica istam
varietatem, quam rigida tragoedia repudiavit3 necesse est comicos
modo uti versibus accuratissimis modo discinctis , ut eveniant
varii coloris illae compositiones iucundae atque vivaces, neque
Rumpelium ipsum desiderasse puto comoedias Sophoclea arte con-
scriptas.

Pergamus igitur in tractanda comicorum arte metrica, quae
mea quidem opinione non minus subtilis est quam illa tragicorum.
Immo qua diligentia metri varietatem excoluerunt, inter virtutes
numeranda est poetarum.¹)

 

1) ’Cum illis quae Hei-mannus 1. 1. adnotavit versus conpares scythae in
Thesm. exodo tributos. Qui cum tam male loquatur Attice, metro quoque utitur

laxissime, ut in nonis versibus denas solutiones committat. Hoc artificium
aliunde mihi notum non est.

